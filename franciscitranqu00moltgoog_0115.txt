-— loo -·

Nonne, cedo, multa ipse stupes (fatearis oportet)
Commoda quae penitus proavos latuere? «Fuisset
(Dis aliter visum) in nostris haec visere fatis »
Diceret, e tumulo si qnando efferret aperto
Quisque capu t, tot grata videns portenta vicesque.
Si potae, aspernare: tamen non uteris istie,

Fare, bonis? Quoties, qua vix pedo caprea nuper
Incessit titubante, trahit te tuta sedentem,
Impatiensque morae, substratis machina lamnis
Ignipotens? Quotiesque stupes per ahena volare
Tenuia fila tuam, electro famulante, loquelam,

Dum longe absentes absens affaris amicos?

Adde operum, insignes grata novitate, labores,

Urbibus ut nulla invideat solamina vitae

, Oppidulum posthac: plateas hic, strata viarum,
Hic salientis aquae passim spiracula, floris
Omnis opes, platanique vides aut ilicis umbram:
Et noctu occulto conceptam fomite flammam
Luce sna complere vias. Si quidquid avita
Quaesierat nobis communis cura peculi,

-' Cogimus urbani squalentis plebis in usus,

Nil refert: nummos felix mox turba nepotum

 

