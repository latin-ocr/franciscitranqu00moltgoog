-152-

Luditur haec inter, concurritur: iste propinat
Vina propola, suas porrigit ille dapes,

Gnate abiit sedenim iuveni sociata; sub alta
Rupe sedet: statio tuta nec illa minus. Ι

Mox alii abscedunt, sistit pars cetera: Elisa

Se nondum adspectu subtrahit inde meo.

Improba cur hominum natura animumque oculosque
Decipis, usque tuos abdere docta dolos?

Ecce etenim mugire solum, tremere antra Vesevi
Intima‚ perque aditus exululare cavos.

Fumea tum pino glomerare simillima nubes

⁹ Mille globos: labi iactus ab ore cinis.

Ima quatit tremor ossa: procul compello morantes:
Quonam abiere? Puer, gnataque Elisa latent.

Ingemino voces3 clamat quidam aggere ab imo:
Effugere duo, conspice, tuta petunt.

Ο utinam! accurro, videor spectasse puellam3
Sis bonus, et miseros tu, Deus oro, iuves!

lam subeunt alii: tum haurit crudelis anhela
Corda. pavor: vallis fumus inumbrat iter.

Huc cito cadite iter dextrum, cito scandite cautes:

Alma, cave: sponsae, mi puer, affer opem.

 

