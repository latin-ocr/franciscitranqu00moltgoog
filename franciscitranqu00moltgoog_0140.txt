-125-1

Mirandum solida fulcitur mole cacumen,

Et patulam inspecturum urbem sublime minatur.
Subter, quae sacram gremio complectitur urnam,
Quattuor aram obeunt sinuoso ex aere columnae,
Perpetuo et radiat taedarum plurimus ignis.
Quin et, convexa retro testudine, Petri

Summa subest Sedes, circum suffulta Magistris

Quos est aere manus vacuos experta colossos.

0 decus, o salve spes et tutissima gentis

christigenae, cunctis iterum salve inclita sodes!
Ipsa quidem dominata diu, quaeque inscia vulgi
Turma stupet, monumenta brevi cecidere lapillo.
Una minis immota iaces: scylle‘r‘a qualis

Cautes, quum moti fluctus aquilone tumescunt,
Arcet agens rabiem, penitusque sonantibus inde et
Hinc scopulis, submersa crebris vix tunditur undis.
Tu modo pollicitis fidens, non ulla tremiscens
Agmina, flammata quotquot tibi mente fatigant
Perniciem, divina penes penetralia, falli

Nescia fata canis; vocemque extrema remittunt
Bactra, Caledonii, spatiosae et Tigridis orae.

Praecipites sic ipsa trahit, ceu fulgure tactos

 

