„41-

Non ullos latices arenti sufficit arvum3 230

Siquos servat humus, cupido tamen ore resorbent,

Repentes simulac plantae sensere dolosae.

Ergo ne effossis stet iners tibi» lympha latebris “
Agricola, aut vicina palus: hinc porrige rivos

Mane novo, et fessus quum sol pallescit in undis, 235
Praecipue tum crebra leves manus irriget imbres.

Hac tandem mercede, solum ni ferre rccuset

Ruris opes, fovitque boni clementia coeli,

Septimi ab integro quum mensis coeperit ord0,

Messis adest: tumidi iam pandunt vellus hiantes 240
Folliculi, interior flavescit pendula bombyx.

Adgredere, o magnos dudum perpesse labores

Agricola, extremos3 tempus namque imminet anni.

Te sine defessum llicia prata metentem,

Auxilio puerique levent teneraeque puellae. 245
Neo mora enim: patulis certatim laeta canistris
Occurrit iuvenum manus. Exaudite legentum

Carmina vicini repetunt popularia colles,

Carmina quae mittit facili modulamine cantus
Parthenope, patriae indulgens clamosa loquelae. 250

Interea sortita vices diversa iuventus

 

