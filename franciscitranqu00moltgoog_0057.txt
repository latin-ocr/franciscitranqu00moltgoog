„42-

Expedit in cistis lanas bombyce latentes.

Cultor agri medio concursans agmine etipse,

Doctus iter, quo ferre pedem, meliusve referre
Admonet, ao, vento pluvio impendente, rapaces 255
Adcelerare manus iterum ne lecta tumescant
Gossipia, et bombyx fervescens pullulet intus.
Ipse iubet, sudum nactus, digesta patentes
Pandere per campos biduum, dextraque canistri
Versat opes, purgat paleis, et ventilat auris.
Ergo quum ancipiti redeunt iam frigore ruris
Otia, post ubi phoebeos aequata moratur

Libra dies, squalent viduati frugibus agri
Gossipinis‚ doctosque glomi subtecto reposti
Expectant digitos dum fila sequentia ducant.
Ast qui nos tanto donavit foenore? primo
Unde boni frutices sumpsere exordia cultu?
Prima licet, famam repetens ab origine, fili
Textilis eous pridem iura arroget Indus,

Ο tibi, spreta diu, rigui gens accola Nili,

Tanta (haud falsa loquor) veteris stet gratia facti.

V. tu. Vide Plinium, loc. cit.

 

