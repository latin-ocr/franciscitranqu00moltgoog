.„ 140 „-

Nuper oras nobis, fratris seu caede cruentum
Fingere, et ultrici pressum formidine Cain,

Inclyta sive Crucis malles glomerare tropaea,
Longo hominum divumque simul stipante caterva3
Aut lacrymas renovare, scelus meditatus iniquum,
Quo, tua cura, dolet spirans sub imagine mater. .
Heu pietas! Italis artis nova monstra magistrae· .
Invida fata negant! Abiit: sed, caetera desint,
Ipsa manes, complexa sinu moestissima natum,
Virgo parens, Italiaque virum memorabis ademptum!
Quinetiam stares sineret mors, Virgo, merentem ’
Artificem sortita, novis in frontibus, anguis

Sub pede contriti victrix certamine primo.

Iamque pias sensere manus saxa aspera: mentis
Vis se marmoreos iterum diffudit in artus,

Et magnum molitur opus. Iam vivere moles

Coepit iners: reserata micat iam gratia visus.

Quum subito cecidere manus, frustraque querentem

Mors premit: extremo clauduntur lumina somno.

 

