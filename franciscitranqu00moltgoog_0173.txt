-158-

Disce recens soboles, veteres oblita parentes,
Qua sibi miles opem strenuus arte paret.
Barbaricam quae mox rabiem, instantisque tyranni
Proteret immanem saeva per arma gregem,
Procubuit supplex, demisso et vertice ad aram,
Multa movens, acies se vovet ante Cruci.
Rumor it: Hostis adest, socii Cruci adeste. Repente

Quadriiugos fertur Currus in arva gemens.

Tela volant: socii circum pro turribus adstant,

Ictaque fulminea cuspide scuta sonant.
Stricta immota acies, iterum exceptura ruentes
Nunc pede congressae, nunc fugat acris equo.

Instat adhuc, si forte queat contingere plaustrum
Hostis, ubi gladiis ferreus horret ager.

Ter conata phalanx germana: ter inde recessit
Versa retro, aut moriens ore momordit humum.

Pulvere miscetur campus: Crux eminet una, â€™
Et procul adverso sole cadente micat.

Quadrupedum vi pergit iter sacra machina, sternens
Pondere tarda, vias dum secat, exanimes.

Sic medios olim visa est incedere in hostes,

Plena Deo, lsacidis et stetit Arca salus.

 

